Cine-ar fi căutat acum 2 săptămâni echipele din Adobe România care lucrează cu/la WebKit, ar fi avut surpriza să descopere că sunt, în proporție de 80%, lipsă la apel. Iar asta nu din cauza unui concediu perfect sincronizat între echipe :) ci pentru că am organizat un hackathon de WebKit, între 21-23 martie.

<h3>De ce WebKit?</h3>
Încă de la începuturi, Adobe România a fost focalizată pe zona de Web. Asta a însemnat realizarea de produse ce foloseau atât web-ul ca platformă dar și produse care foloseau tehnologii web în afara contextului clasic de browsing. Unul din aceste produse a fost Adobe AIR &ndash; la care echipa din România a contribuit încă de la primele iterații, cu suportul pentru realizarea de aplicații AIR folosind HTML, CSS și JavaScript. Toate astea, folosind motorul de randare HTML WebKit (regăsit în Apple Safari, Google Chrome și majoritatea browserelor de pe plaformele mobile non-Microsoft).
Ulterior, în vremurile mai recente, WebKit a fost folosit de către echipe din România și din US ca bază pentru prototipuri care au ajuns noi specificații CSS (CSS Regions, CSS Exclusions, CSS Shaders). Cu alte cuvinte exista deja o masă critică de oameni cu experiență de WebKit și dorința de-a învăța și pe alții.

<h3>Ce presupune un hackathon?</h3>
Un <a href="http://en.wikipedia.org/wiki/Hackathon">hackathon</a> este în principiu un eveniment în cadrul căruia un grup de  programatori (dar nu numai, nu neapărat) se adună pentru a <em>hack-ui</em> pe un produs sau pe o idee. Ce rezultă în urma unui hackathon variază foarte mult, de la simple noi teste în jurul unei funcționalități, până la repararea de bug-uri sau prototiparea unor funcționalități noi.

Deși nu a fost primul hackathon de WebKit la care am participat (unii colegi având deja 2 hackathoane WebKit la activ &ndash; împreună cu echipele din US), a fost totuși primul hackathon de WebKit organizat 100% de echipa din București. În final ne-am strâns ~16 oameni, cam în proporții egale ingineri din Adobe România și studenți din Politehnică. Pentru studenții din Poli, Adobe a pus la dispoziție toată infrastructura (laptopuri, acces la Internet, locație) și utilitățile necesare (suc/ceai/cafea, pizza la prânz și bere după demo-urile de vineri), totul sub atenta organizare a lui Mihnea :) Pe lângă demitizarea procesului de contribuție, unul din scopurile hackathonului a fost și promovarea contribuției la WebKit printre studenții la Poli.

Prima zi a fost mai mult de familiarizare cu codul și procesele din jurul WebKit &ndash; Mihnea și Răzvan au ținut prezentări despre arhitectura și comunitatea WebKit, procesul de submitare de patch-uri, how-to-s sau proiectele la care lucrăm acum &ndash; după care s-au format echipe, în jurul diferitelor idei. „Grosul” dezvoltării s-a făcut în a doua și în prima parte a celei de-a treia zile, iar vineri după-masă echipele și-au prezentat realizările. În ciuda unor probleme în configurațiile software din prima zi și a unor dificultăți tehnice care au încetinit prezentările vineri, totul a mers foarte bine, la final având în număr mare de demo-uri în stare aproape finală. Lucru cu atât mai îmbucurător cu cât doar câțiva dintre participanți aveau experiență de lucru cu WebKit (pentru mine a fost prima dată când am deschis cod de WebKit în XCode :D ).

<h3>Demo time!</h3>
[youtube=http://www.youtube.com/watch?v=cvywEynl2gM]

În cele ce urmează, veți găsi o scurtă descriere pentru fiecare din proiectele realizate în timpul hackathonului, împreună cu screenshot-uri, video-uri și, acolo unde este cazul, link-uri la codul produs.

<h4>Resize event pentru orice element HTML</h4>
<img alt="Resize event demo" src="https://github.com/mibalan/Writings/raw/master/AdRo.Hackathon.blogpost/Resize.event.png" class="aligncenter" width="821" height="525" />
În HTML singurul obiect care aruncă evenimente de tip <em>resize</em> este <code>window</code>. Uneori însă, în layout-uri complexe sau în situații în care conținutul se poate modifica dinamic, codul pentru a detecta schimbări de dimensiune ale elementelor poate fi destul de complicat. <a href="https://github.com/downloads/webkithacks/webkit/add_Resize_Event_To_All_DOM_Nodes.diff">Prototipul</a> realizat de Mihai Maerean, Cătălin Badea și Mihai Bivol adaugă evenimente de tip <em>resize</em> pe orice element DOM din HTML.

[youtube=http://www.youtube.com/watch?v=k-1kq3amVa0]

<h4>Suport pentru CSS Regions în DRT</h4>
<img alt="" src="https://github.com/mibalan/Writings/raw/master/AdRo.Hackathon.blogpost/DRT_regions.png" class="alignnone" width="837" height="683" />
<strong>Dump Render Tree</strong> (sau pe scurt DRT) este o componentă din WebKit folosită de frameworkul de testare automată. Folosind DRT, poziția pe ecran și relația elementelor DOM poate fi exportată în format textual sau ca imagini, permițând compararea rezultatelor cu niște valori așteptate, considerate corecte. În cazul CSS regions, pentru elementele care sunt poziționate într-o regiune, această informație nu este expusă de DRT, ceea ce face compararea textuală a rezultatelor imposibilă. <a href="http://cloud.github.com/downloads/webkithacks/webkit/RenderTreeAsText.patch">Patch-ul</a> la care au lucrat Ion Roșca și Cătălin Ușurelu permite folosirea DRT pentru teste de CSS Regions cu rezultat text. De asemenea pentru a putea lucra pe Windows la acest patch, Ion a trebuit să mai rezolve <a href="https://bugs.webkit.org/show_bug.cgi?id=82047">un bug</a>.

[youtube=http://www.youtube.com/watch?v=ErVNZwUZoVY]

<h4>Poziționarea subtitrărilor în &lt;video&gt; (WebVTT)</h4>
[youtube=http://www.youtube.com/watch?v=tTdleDoXo5o]

Una din specificațiile referitoare la video în HTML 5 este <a href="http://dev.w3.org/html5/webvtt/">WebVTT</a>. WebVTT standardizează modul de tratare și afișare a track-urilor de tip text într-un element &lt;video&gt;, fie că e vorba de subtitrări, <em>close-captions</em> sau orice alt fel de conținut text adăugat peste un element video. Patch-ul lui Victor Cărbune îmbunătățește suportul pentru WebVTT din WebKit, adăugând posibilitatea de-a poziționa corect (și mereu vizibil)  unele din problemele de poziționare a textului, asigurându-se că textul este mereu vizibil pe ecran, indiferent unde este el poziționat. 

[youtube=http://www.youtube.com/watch?v=ZcQUCuHmjt0]

<h4>background-clip și border-radius</h4>
<img alt="" src="https://github.com/mibalan/Writings/raw/master/AdRo.Hackathon.blogpost/background-clip-box.png" class="alignnone" width="1025" height="892" />
În ultima versiune de Safari, proprietatea <code>background-clip</code> nu este aplicată corect în cazul în care un element are mai multe imagini de fundal și elementul are specificat și <code>border-radius</code> &ndash; <em>aka colțuri rotunjite</em>. Vladimir Grecescu a implementat un fix pentru acest <a href="https://bugs.webkit.org/show_bug.cgi?id=23166">bug</a> dar, după cum spunea și el în prezentare, mai sunt încă niște pași de făcut până ce patch-ul va fi acceptat în trunk-ul WebKit.

[youtube=http://www.youtube.com/watch?v=snhNp0ZoNNc]

<h4>WebInspector bug</h4>
<a href="https://bugs.webkit.org/show_bug.cgi?id=81925">Un bug</a> destul de sâcâitor în Web Inspector-ul din WebKit apare la editarea regulilor CSS „read-only” (de exemplu cele provenite din style-sheet-ul implicit al browser-ului sau din setările utilizatorului). În mod normal, dublu-click într-o regulă CSS adaugă o nouă pereche proprietate-valoare, care poate fi editată. În cazul anterior însă, dublu-click adaugă o pereche nouă <strong>vidă</strong> care nu poate fi editată. Încercarea de-a o edita cu dublu-click duce la adăugarea a încă o astfel de pereche. Nimic grav, dar destul de sâcâitor. Patch-ul realizat de Vlad Voicu rezolvă acest bug și a fost deja submitat și inclus în trunk-ul de WebKit.

[youtube=http://www.youtube.com/watch?v=Y32huMwU_C4]

<h4>CSS counter-set</h4>
<img alt="" src="https://github.com/mibalan/Writings/raw/master/AdRo.Hackathon.blogpost/counter-set.png" class="alignnone" width="974" height="653" />
CSS 2.1 permite un oarecare control asupra contoarelor CSS (folosite de exemplu de listele ordonate) prin proprietățile <code>counter-reset</code> și <code>counter-increment</code>. CSS&nbsp;3 adaugă o proprietate nouă &ndash; <code>counter-set</code> &ndash; pentru mai mult control. Cu toate acestea, <code>counter-set</code> nu este încă implementat în WebKit. <a href="https://github.com/webkithacks/webkit/commit/6767e3fd444482d9bc541bc156c90b6d6d324072">Patch-ul</a> lui Andrian Cucu adaugă suport pentru această proprietate.

[youtube=http://www.youtube.com/watch?v=jm5Q1ap28wY]

<h4>Web Inspector <em>à la</em> «Inventing on principle»</h4>
Prezentarea lui Bret Victor <a href="http://vimeo.com/36579366">«Inventing on principle»</a> a stârnit multe conversații în jurul instrumentelor de dezvoltare actuale și a celor viitoare. Horia a încercat să prototipeze câteva din ideile din «Inventing on principle» referitoare la editarea vizuală și cu feedback instantaneu de CSS, peste Web Inspector-ul din WebKit. Ce a ieșit, vedeți mai jos :)

[youtube=http://www.youtube.com/watch?v=I9b-6ihcSWE]

<h4>Mouse events în CSS Regions</h4>
Implementarea curentă de CSS Regions are câteva goluri în zona evenimentelor declanșate de utilizator (mouse events, keyboard events). Unul din ele este faptul că în cazul click-urilor pe conținut poziționat într-o regiune, un dezvoltator JavaScript nu poate afla ușor și direct în ce regiune a fost făcut click-ul în cazul în care conținutul „curge” prin mai multe regiuni. <a href="https://raw.github.com/wiki/webkithacks/webkit/add_region_field_to_mouse_event.patch">Patch-ul</a> lui Alexandru adaugă la evenimentele de mouse declanșate într-o regiune un nou membru, care conține informații despre regiunea în care a fost făcut click-ul.

[youtube=http://www.youtube.com/watch?v=RHlf1jd3iSU]

<h4>Teste pentru CSS Regions</h4>
Deși regulile pentru submitarea de cod în WebKit cer ca pentru orice nou feature să fie adăugate și teste, de cele mai multe ori testele incluse inițial nu sunt acoperitoare. Așa se face că există o categorie aparte de bug-uri în WebKit, care vizează adăugarea de teste pentru anumite părți dintr-un feature, care nu sunt încă acoperite în suita de teste automate (numită LayoutTests). Eu am lucrat la un astfel de <a href="https://bugs.webkit.org/show_bug.cgi?id=76537">bug</a>, submitând teste care verifică faptul că specificitatea și poziția regulilor CSS sunt respectate când se folosește region styling. Ocazie cu care am descoperit încă un <a href="https://bugs.webkit.org/show_bug.cgi?id=81901">bug</a> în aceeași zonă.

[youtube=http://www.youtube.com/watch?v=W9UJ8Hwu520]

<h4>Alte demo-uri</h4>
Deși nu apar înregistrați „pe bandă”, au mai participat și:
<ul>
	<li>Andrei Poenaru &ndash; care a lucrat la repararea unor <a href="https://bugs.webkit.org/show_bug.cgi?id=80583">teste</a> de audio și video care erau incorecte</li>
	<li>Radu Apostoleanu &ndash; care a încercat să adauge un eveniment <code>overflow</code> pe obiectele <code>NamedFlow</code> din CSS Regions.</li>
	<li>Răzvan Căliman &ndash; care a studiat posibilele interacțiuni dintre Shadow DOM și CSS Regions și cum ar putea fi folosite cele două pentru a create un model mai elegant de folosire a regiunilor. Concluziile celor 3 zile de studiu sunt publice, pe <a href="https://github.com/oslego/shadow-dom-regions/blob/master/Lessons-learned.md ">GitHub</a>.</li>
	<li>Mihnea Ovidenie și Raul Hudea &ndash; care au ajutat cu sfaturi în orice a însemnat dezvoltare WebKit</li>
</ul>

Și încheierea de maxim efect :)

[youtube=http://www.youtube.com/watch?v=gWdemNILD4k]

<h3>Ce mai zic și alții</h3>
Și ca să nu credeți că doar ne lăudăm de unii singuri, mai jos sunt câteva impresii la cald de la participanți:

<blockquote>[...] pe mine m-au bucurat in special oamenii care si-au aratat dedicatia, deschiderea spre comunicare si intelegerea catre cei care nu aveau aceeasi experienta in spate.

Am invatat mai multe despre Webkit si cum este el structurat, m-am lovit de structura implementarii lui (.h, .c, .idl) si toate dependintele care duc la creearea webengine-ului. Am invatat rigoarea in dezvoltarea pe termen lung a unui produs, importanta comment-urilor (care nu prea exista), importanta unui cod usor de inteles si a testelor. 

Cu toate ca a fost prima oara cand m-am lovit de webkit si un objective-c riguros, nici Mihnea si nici Raul nu m-au facut sa ma simt nasol sau ca nu as stii destul in ciuda numarului mare de intrebari pe care l-au primit de la mine. [...]

In concluzie evenimentul a fost unul reusit in mare parte datorita tuturor care au avut o atitudine deschisa si au fost gata sa sara peste orice problema de 32 de bitzi.
<cite>(Radu Apostoleanu)</cite>
</blockquote>

<blockquote>Am avut ocazia sa intru in detalii cu Shadow DOM si cum interactioneaza cu CSS Regions. 

Am descoperit cateva limitari ale implementarii noastre pe care le putem corecta din timp. Asta e foarte bine! Shadow DOM are foarte mare potential si cred ca trebuie urmarit indeaproape in perioada urmatoare. 

Ca urmare a hackatonului am publicat un scurt document cu ce am invatat: <a href="https://github.com/oslego/shadow-dom-regions/blob/master/Lessons-learned.md">https://github.com/oslego/shadow-dom-regions/blob/master/Lessons-learned.md</a>. 

Documentul a generat ceva interes in cercurile oamenilor din domeniu. Dimitry Glazkov, initiatorul Shadow DOM si Paul Irish, Google Developer Advocate, au salutat initiativa si au dat mai departe documentul catre followerii lor.

Provocarea a venit din partea documentatiei limitate pentru Shadow DOM. Fiind un feature inca in dezvoltare a trebuit sa ma bazez doar pe LayoutTeste din WebKit si pe specificatia W3C pentru a intelege ce este bug si ce este limitare de implementare.
<cite>(Răzvan Căliman)</cite>
</blockquote>

<blockquote>Hackathon-ul a reprezentat pentru mine o experiență deosebită, întrucât am participat atât ca organizator și mentor, fiind intern Adobe, cât și ca participant la început de drum în privința contribuțiilor în WebKit. Am avut multe lucruri noi de învățat și am fost surprins să văd feature-uri foarte de interesante și complexe dezvoltate într-un interval de timp extrem de scurt. Încă o dată, am înțeles că entuziasmul și perseverența sunt suficiente pentru a mișca lucrurile repede și în direcția potrivită.
	<cite>(Victor Cărbune)</cite>
</blockquote>

Mulțumim celor care-au participat, celor care au organizat și... să ne vedem la următorul!
